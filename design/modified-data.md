# 2 steps coaching
"2 steps coaching loopt naast je"

## De basis
Coachen en wandelen zijn de twee basisstappen waaruit 2 steps coaching werkt. Fysiek bezig zijn in de natuur en gelijktijdig samen in gesprek gaan over allerlei zaken die jou bezig houden Waarbij je wel wat steun kunt gebruiken. Je wordt gestimuleerd om de regie over jouw leven te nemen, de richting te bepalen en het tempo aan te geven. 

Hulpvragen kunnen erg divers zijn. De werkwijze van 2 steps coaching is erop gebaseerd dat niemand hetzelfde is en er daardoor ook geen standaard programma kan bestaan dat voor iedereen even effectief is. 

Het belangrijkste is dat er eerst wordt geluisterd naar wat jij te vertellen hebt, waar je tegenaan loopt. Daarna wordt bepaald waar de behoefte ligt en hoe 2 steps coaching je hierbij kan ondersteunen. De kernwaarde daarbij is “de regie in eigen hand”, wat betekent dat je wordt begeleid, ondersteund en geadviseerd terwijl jij leert om de regie van jouw ontwikkelproces in eigen handen te nemen.

## Visie
Bij 2 steps coaching wordt coaching op maat aangeboden. De kernwaarde van 2 steps coaching is “de regie in eigen hand”.

Gedurende je leven kun je in situaties terecht komen waarbij je geen grip hebt op wat er met je gebeurt. Dat het lijkt alsof jouw geluk afhangt van anderen of van bepaalde omstandigheden. Dit kan zich afspelen binnen het gezin, je familie, de (basis)school, je vrienden- en kennissenkring, vervolgopleiding/studie, werk, relaties etc. Deze momenten kunnen zich af en toe voordoen en van korte duur zijn waarna je weer je eigen regie pakt en verder gaat met hetgeen wat belangrijk is in jouw leven.

Het kan ook gebeuren dat het, ondanks al je pogingen, niet lukt om grip te krijgen. Tenminste niet in het tempo dat jij graag zou willen, of op de manier die tot op heden steeds wel voor je heeft gewerkt maar nu geen effect meer heeft. Onbedoeld (en vaak ook onbewust) krijgt zo’n situatie steeds meer aandacht dan je zou willen en lijkt het jouw dagelijkse leven te gaan beheersen. Op zulke momenten is het fijn om een sparringpartner te hebben die onbevooroordeeld luistert naar wat jou bezig houdt en naast je loopt tijdens de momenten dat je jouw situatie ten goede wil veranderen.

## Over mij 
Mijn naam is Miranka van der Lee, geboren in 1969 en moeder van twee kinderen. Naast mijn parttime baan in loondienst als management assistent, ligt mijn passie in het coachen en begeleiden van kinderen, jongvolwassen als volwassenen. In 2008 richtte ik mijn praktijk voor neurofeedbacktraining op. Gedurende ruim 10 jaar begeleidde ik mijn cliënten tijdens hun persoonlijk ontwikkelproces door middel van coaching en training met behulp van geavanceerde trainingsapparatuur.

### Schrijfster
In 2015 bracht ik mijn eerste boek uit waarin ik mijn persoonlijke ervaringen deel over een periode waarin ik verzeild was geraakt in een liefdesrelatie waarbij sprake was van narcistisch misbruik. Het boek “Brief aan een narcist” werd uitgegeven onder pseudoniem Karina van Dreemel (de letters van mijn naam geshuffeld). Vanwege het succes van dit boek en de vele reacties van mede-lotgenoten, besloot ik in 2017 een tweede boek uit te brengen. Dit tweede boek met de titel “Ik geef je mijn verhaal” is tot stand gekomen samen met 18 medeauteurs die ieder hun ervaringsverhaal met betrekking tot narcistisch misbruik vertellen. Het boek is aangevuld met een gemakkelijk leesbare uitleg over de narcistische persoonlijkheidsstoornis en de gevolgen daarvan voor de omgeving.

In 2018 besloot ik te stoppen met mijn praktijk voor neurofeedbacktraining en verder te gaan onder mijn pseudoniem, Karina van Dreemel. Inmiddels heb ik in de afgelopen jaren andere auteurs ondersteund bij het uitbrengen van hun eigen boek en moedig ik aankomende auteurs aan om hun verhaal uit te schrijven.

### Coaching
Ik wilde graag wat meer dynamiek gaan inbouwen tijdens mijn coachings-trajecten. Niet zittend op een stoel, maar al wandelend in de natuur! Vanuit die gedachte is in 2021, onder de paraplu van Karina van Dreemel, de praktijk 2 steps coaching opgericht waarbij coaching en wandelen in de natuur de twee hoofdactiviteiten zijn.

## Coachhond
Regelmatig wandelt mijn hulpcoach mee tijdens onze wandelgesprekken en groepsbijeenkomsten. Rover is zijn naam, een kruising tussen een Golden Retriever en een Zwitserse witte herder. Zijn zachtaardige karakter zorgt voor vermindering van stress en is de verbindende factor. Met name bij kinderen en jongvolwassenen zorgt hij voor toegankelijkheid en vergemakkelijkt hij de gesprekken.

Een kleine waarschuwing, Rover houdt erg veel van ballen vangen en springen in water en modderplassen.

## Specialisme
Mijn specialisme ligt bij het coachen van mensen die te maken hebben (gehad) met de gevolgen van narcistisch misbruik.

Naast mijn ervaringen als coach en trainer, hebben vooral mijn persoonlijke ervaringen ervoor gezorgd dat ik me ben gaan specialiseren in deze complexe materie. Naast de twee boeken die ik hierover heb geschreven ben ik me verder gaan verdiepen in de gevolgen van narcistisch misbruik. De inmiddels opgedane kennis in combinatie met mijn persoonlijke ervaringen zorgen ervoor dat ik “dezelfde taal” spreek als mijn cliënten. 

Ik begrijp waartoe iemand met een narcistische persoonlijkheidsstoornis in staat is. Ik begrijp wat de effecten van narcistisch misbruik zijn en hoe deze het dagelijkse leven van mijn cliënten beïnvloeden. Vanuit die kennis wordt allereerst een goede, vertrouwde basis opgebouwd om van daaruit samen op zoek te gaan naar oplossingen.

## Personal coaching
Voordat een coachingstraject wordt aangegaan vindt eerst een kennismakingsgesprek op locatie plaats. Vaak is dat ergens in de buurt van jouw woonplaats of, als de afstand wat groter is, dan zoeken we een locatie ergens in het midden. 

Bij een horecagelegenheid starten we met een kopje koffie of thee. Daarna maken we een wandeling in de natuur en gaan we verder met elkaar in gesprek, leren elkaar beter kennen en bespreken we jouw hulpvraag. Na afloop kijken we samen of en hoe een coachingstraject kan worden ingezet.

Hoewel zo’n eerste kennismaking zo laagdrempelig mogelijk wordt gehouden kan ik me voorstellen dat het zetten van de eerste stap toch lastig kan zijn. Vandaar dat ik regelmatig groepstrainingen organiseer zodat je je niet alleen voelt.

## Groepstraining
Vaak helpt het om mensen met soortgelijke problematiek te treffen. Dat kan tijdens een van de groepstrainingen die op verschillende locaties in Nederland worden georganiseerd. Denk hierbij aan de groep volwassenen die te maken hebben (gehad) met verschillende vormen van misbruik, verslaving, stress en burn-out etc. of een groep kinderen/jongvolwassenen die te maken hebben met depressie, scheiding van ouders, pestgedrag, schoolproblemen, verslaving etc.

Tijdens zo’n groepsbijeenkomst maak je kennis met mij en ontvang je informatie over de werkwijze van 2 steps coaching. Je leert er andere mensen kennen en je krijgt de eerste waardevolle technieken en tips aangereikt om alvast mee aan de slag te gaan in je dagelijks leven. Deze groepsbijeenkomsten hebben als doel om een eerste indruk te krijgen en de drempel te verlagen naar een vervolgafspraak voor een individueel traject (een traject op maat). Tevens zorgt het voor verbinding tussen mensen met soortgelijke ervaringen en biedt het de mogelijkheid om periodiek elkaar te treffen tijdens vervolgbijeenkomsten.

## Tarieven
Een coachingstraject wordt aangeboden via een offerte nadat een eerste kennismakingsessie heeft plaatsgevonden. Hierin wordt een voorstel gedaan voor het aantal sessies, de duur van de sessies, het tijdspad van het traject en de investering.

| Product | Duur | Kosten | Inclusief btw en reikosten |
| :------ | :--: | :----: | :------------------------: |
| Kennismakingsgesprek | ~0,5 uur | €100,- | :x: |
| Basistarief | | €80,-/uur | :x: |
| Groepstraining | ~5 uur | €125,-/trainingsdag | :x: |

## Reviews
“Toen ik ging googlen op zoek naar hulp na een narcistische relatie , kwam ik op Miranka van 2 steps Coaching en na 1 telefoongesprek was het voor mij al duidelijk dat ik met haar verder wilde.. Bij Miranka kom ik thuis in een warm bad en ik voel mij heel erg gezien en gehoord. We hebben ontzettend fijne gesprekken en ze komt met ontzettend goede en fijne tips en ze motiveert mij enorm om weer in mijn eigen kracht te komen. Dankzij de fijne gesprekken met Miranka kwam ik zo in mijn eigen kracht dat ik op eigen houtje met mijn hond en kat een campereis ben aangegaan naar Zuid Italië om mijn moeder in liefde te kunnen omarmen. ❤️” 

9 November 2023

## Contact
- Naam: Miranka van der Lee
- Locatie: Best (Noord-Brabant)
- Telefoonnummer: 06 11389098
- Email: Miranka.2Stepscoaching@gmail.com
- LinkedIn: https://www.linkedin.com/in/miranka-van-der-lee-594496221/
- Facebook: https://www.facebook.com/2stepscoaching/
- YouTube: https://www.youtube.com/@2stepscoaching495
- Instagram: https://www.instagram.com/2stepscoaching/
- Contactformulier: https://docs.google.com/forms/d/e/1FAIpQLSfn7CRzW_1q3wZuXseobFi9DxhCJXQ0BetRjyxn78Skth5hKA/viewform